<!DOCTYPE html>
<html lang="hu">
<head>
    <meta charset="UTF-8">
    <title>Február 25.</title>
    <link rel="stylesheet" href="komm.css">
</head>
<body>
    <p>A kommunista diktatúrák áldozatainak emléknapja (szokásos említése: A Kommunizmus Áldozatainak Emléknapja) megtartását a Magyar Köztársaság Országgyűlésének 2000. június 13-án elfogadott 58/2000. (VI. 16.) sz. határozata rendelte el. Ennek értelmében a középfokú oktatási intézményekben minden év február 25-én tartják a kommunizmus áldozatainak emléknapját.</p>
    <p>Kovács Bélát, a Független Kisgazdapárt (FKGP) főtitkárát 1947-ben ezen a napon a kommunistákkal szembeni kiállása miatt a szovjet hatóságok letartóztatták és a Szovjetunióba vitték, ahol nyolc évet töltött fogságban, először a Gulagon, majd 1951. szeptember 25-től az Állambiztonsági Minisztérium moszkvai központi börtönében.</p> <div class="kep"><img src="https://upload.wikimedia.org/wikipedia/commons/thumb/0/09/Kov%C3%A1cs_B%C3%A9la_szobor.jpg/250px-Kov%C3%A1cs_B%C3%A9la_szobor.jpg" alt="szobor"></div>
    <p>A politikus letartóztatása és fogvatartása az első lépés volt azon az úton, amelynek során a kommunista párt kiiktatta az ellenszegülőket és így haladt a totális egypárti diktatúra kiépítése felé. Az eset ezzel a demokrácia és a szabadságjogok semmibe vételének jelképévé vált, amely a kommunizmus közel 50 éves uralmát jellemezte. Kovács Béla típuspéldája lett a pártállami rezsim áldozataiként számon tartott embereknek.</p>
    <p>A kommunizmus fekete könyve becslések és levéltári kutatások alapján körülbelül 100 millióra teszi a kommunizmus áldozatainak számát az egész világon. Kelet-Közép-Európában az éhínségben, kényszermunkatáborban vagy kivégzés által elhunyt áldozatok száma eléri az egymilliót, de a rendszer áldozata az is, akit börtönbe zártak, vallattak, kínoztak, megbélyegeztek, akit csoport- vagy vallási hovatartozása miatt üldöztek, vagyis mindenki, akit a szabad cselekvés és választás lehetőségétől megfosztottak, testileg és lelkileg megnyomorítottak.</p>

    <table border="2">
        <tr>
            <td><img src="https://upload.wikimedia.org/wikipedia/commons/thumb/e/e0/TerrorHaza_Budapest.JPG/260px-TerrorHaza_Budapest.JPG" alt="THM"></td><td width="260" height="260" align="center">Terror Háza</td>
        </tr>
        <tr>
            <td width="260" height="260" align="center"><img src="https://upload.wikimedia.org/wikipedia/commons/thumb/7/7c/KovacsBela_Semmelweis1.jpg/250px-KovacsBela_Semmelweis1.jpg" alt=".é"></td><td height=260 width="260" align="center">Kovács Béla</td>
        </tr>
    </table>

</body>
</html>